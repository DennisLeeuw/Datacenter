Een datacenter kan een ruimte zijn bij een ISP, bij een hosting-organistatie of bij Amazon of Google, maar het kunnen ook de ruimtes binnen een organistatie zijn waar de servers hangen. Om een beeld te schetsen hoe een netwerk binnen een organisatie eruit zou kunnen zien moeten we een paar nieuwe termen introduceren. Het gaat dan om termen die gebruikt worden om de verschillende ruimtes binnen een gebouw aan te geven.

We beginnen bij de kantoren waar de gebruikers zitten. Daarvandaan loopt er bekabeling naar de DER\index{DER} ofwel de Distribution Equipment Room\index{Distribution Equipment Room}. Een DER is vaak een kast, soms zonder koeling, waar de kabels uit de verschillende kantoren samen komen. Het zou bijvoorbeeld een ruimte per vleugel of per etage kunnen zijn. De ruimte bevat de access switches en patchpanelen die alle aangesloten apparatuur verbindt met het centrale netwerk.

Vanuit de DER lopen er kabels naar een SER\index{SER} (Satellite Equipment Room\index{Satellite Equipment Room}). Deze ruimte bevat de apparatuur die beschikbaar moet zijn voor een bepaalde afdeling of werkgroep.

De laatste ruimte is de MER\index{MER} of de Main Equipment Room\index{Main Equipment Room}. Dit is zoals de naam al aangeeft de hoofdcomputerruimte. Deze ruimte fungeert als de backbone van het netwerk.
